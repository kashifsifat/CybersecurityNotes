### প্রসংগ : সাইবার সিকিউরিটি

#### আর্টিকেল শুন্য দশমিক তিন

##### McCumber's Cube > CIA Triad > A (Availability).

প্রারম্ভিক পোস্টে আমরা McCumber's Cube নিয়ে জেনেছি। সেখানে তিনটা প্রধান দিক নিয়ে আলোচনা করা হইছিলো। যার প্রতিটাতেই আবার ছিলো তিনটা করে কম্পোনেন্ট। তাইতো সেটা 3 x 3 কিউব...

আর পূর্বের পোস্টে আমরা গল্প করেছি McCumber's Cube এর দ্বিতীয় কম্পোনেন্ট Integrity নিয়ে।

এবার তাহলে তৃতীয় কম্পোনেন্ট - Availability নিয়ে একটু গল্প করা যাক।

Availability principle এর মূল কথা হলো, ডাটা যখন যেখানে থাকার কথা, তখন সেখানে সেটার উপস্থিতি নিশ্চিত করা।

ধরা যাক, কিছু ডাটা খুব ভালোভাবে এনক্রিপ্ট করা আছে। 
এবং সেই ডাটায় কোনো আনঅথারাইজড মডফিকেশনও হয় নাই।

কিন্তু কোনো কারনে আপনি কাজ/দরকারের সময় সেই ডাটা ইউজ করতে পারতেসেন না।

তাইলে আর কী লাভ? এটা তো তাইলে হয়ে যাবে - _'গ্রন্থগত বিদ্যা আর পরহস্তে ধন'_ - এর মতো। 

তো Availability মেইন্টেইন করার জন্য অনেকগুলা কাজই করা হয়। যেমন - রেগুলার ব্যাকআপ, রিডান্ডেন্সি ইত্যাদি।

ব্যাকআপ আবার হতে পারে কয়েক রকমের।

যেমন - লোকাল বা ক্লাউড।

লোকাল ব্যাকআপ করতে গেলে আপনার কোনো ডিভাইস কিনার দরকার হতে পারে। যেমন - পোর্টেবল হার্ড ডিস্ক, পেন ড্রাইভ ইত্যাদি।

আবার তা না করে ক্লাউডে ব্যাকআপ করা যেতে পারে।

বিভিন্ন ক্লাউড স্টোরেজ এর সাথে তো আমরা পরিচিত। যেমন - গুগল ড্রাইভ, ড্রপবক্স ইত্যাদি। যেগুলো অনেকেই ইউজ করে থাকেন, ডাটা ব্যাকআপ এর জন্য।

এক্ষেত্রে, লোকাল ব্যাকআপ এর সুবিধা হলো আপনার ডাটা আপনার কাছেই থাকছে।

কিন্তু, ক্লাউড ব্যাকআপ এর ক্ষেত্রে, আপনার ডাটা আর আপনার কন্ট্রোলে নাই।

এটা কন্ট্রোল হবে যেই ক্লাউড সার্ভিস আপনি ইউজ করতেছেন তাদের গুড়িগুড়ি সাইজে লিখা প্রাইভেসি পলিসি আর টার্মস এন্ড কন্ডিশন অনুযায়ী।

যেগুলি আমরা হয়তো সারা জীবন না পড়েই ___'I agree'___ ক্লিক করে চলে আসছি।

মানে অনেকটা শিয়াল ভায়ার কাছে মুরগী বর্গা দেয়ার মতো!

Availability principle এর জাস্ট একটা পার্স্পেক্টিভ নিয়ে কথা বললাম তবে এর সাথে আরও অনেক বিষয়ই জড়িত। 
