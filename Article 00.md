### প্রসংঙ্গ : সাইবার সিকিউরিটি

#### আর্টিকেল - শুন্য

রুবিক'স কিউব তো চিনি সবাই নাকি?

একটা ৩ x ৩ রুবিক'স কিউবের মতো করে চিন্তা করি চলেন।
মানে যেখানে থাকে তিনটা ডায়মেনশান।

তবে এবার চলেন ভাবি একটু ভিন্নভাবে। মানে সাইবার সিকিউরিটির পটভূমিতে।

এখনে এর তিনটা ডায়মেনশান হলো -

  1. Principles
  2. States
  3. Techniques 

সাইবার সিকিউরিটি ইনক্রিজ করার জন্য এই তিনটা এস্পেক্টেই কাজ করতে হয়।
তো চলেন দেখি একে একে এই তিনটা এসপেক্ট থেকেই।

1. Principles:

প্রথমেই আসি তিনটা Principles বা মূলনীতি নিয়ে।
এখন Principles তিনটা পরিচিত The CIA Triad নামে। যেখানে -
    
i. C - Confidentiality. অর্থাৎ ডাটার গোপনীয়তা। কোনো একটা ডাটা যার/যাদের জানা প্রয়োজন, তাকে/তাদেরকেই সেই ডাটায় এক্সেস দিতে হবে। এর বাইরে অন্য কেউ যাতে সেসব ডাটা জানতে না পারে তা নিশ্চিত করাই হলো কনফিডেনশিয়ালিটি প্রিন্সিপাল। এটাকে প্রাইভেসিও বলা যেতে পারে।

ii. I - Integrity. ইন্টেগ্রিটি হলো ডাটার বিশুদ্ধতা। এখন কথা হলো বিশুদ্ধতা কী? এটা তো আর পানি না যে বিশুদ্ধ পানি! আসলে ইন্টিগ্রিটি হলো যে তথ্য যেভাবে থাকার কথা, তা সেভাবে আছে কি না, সেটা নিশ্চিত করা।
সোজা কথায় ডাটা যাতে ইচ্ছাকৃত বা অনিচ্ছাকৃত কোনো ভাবেই আনঅথরাইজড মডিফিকেশন না হয় তা নিশ্চিত করাই হলো ইন্টেগ্রিটি প্রিন্সিপাল এর সারকথা।

iii. A - Availability. অর্থাৎ ডাটার প্রাপ্যতা। ডাটা যখন, যেখানে থাকার কথা, তখন সেখানে আছে কি না, তা নিশ্চিত করাই হলো এভেইলেবিলিটি প্রিন্সিপাল।

2. States:

এই States কিন্তু কোনো দেশের অঙ্গরাজ্য না। মূলত এটা হলো ডাটার তিনটা স্টেটস বা অবস্থা।
ডাটা থাকতে পারে তিনটা অবস্থায়।

i. Data in motion or in transit: অর্থাৎ ডাটা যখন এক স্থান থেকে অন্য স্থানে চলাচল করে। যেমন - যখন একজন আরেকজনের সাথে কমিউনিকেট করছে (কথা বলছে বা মেসেজ করছে) তখন।

ii. Data at rest or in storage: অর্থাৎ ডাটা যখন কোনো একটা স্টোরেজ ডিভাইসে স্থির থাকছে। যেমন - কোনো একটা হার্ড-ডিস্ক, পেনড্রাইভ, সার্ভার ইত্যাদিতে।

iii. Data in process or in use: অর্থাৎ ডাটা যখন কোনো ইউজার কর্তৃক ইউজ হচ্ছে।

3. Safeguards:

আচ্ছা এখন নাহয় বুঝলাম যে ডাটা সিকিউরিটির কিছু মূলনীতি আছে, ডাটার তিনটা অবস্থা আছে; so, what's next? তবে চলেন দেখি কিউবের আরেকটা ডায়মেনশান।

i. Human factors: একটা কথা আছে এমন যে, "The weakest link in a cybersecurity chain is the humans."
মানে যতো হেনতেন পলিসি মেক করা হোক, বা যতো রোবাস্ট ট্যুল বানানো হোক - সব নস্যি - যদি প্রতিটা মানুষ তার নিজ নিজ দিক থেকে সতর্ক না হয়।
আর অর্গানাইজেশনাল দিক থেকে দেখলে, ওয়ার্কফোর্স রিক্রুটমেন্ট থেকে শুরু করে ট্রেনিং, রি-ট্রেনিং - সবই ইনক্লুডেড এখানে।

ii. Policy and practice: অর্গানাইজেশন এর কিছু ওয়েল প্ল্যান্ড পলিসি মেকিং, সেই পলিসি ইম্পলিমেন্টশন, আর নির্দিষ্ট সময় পরপর পরিবর্তনশীল পরিস্থিতির সাথে খাপ খাওয়ানোর জন্য সেই পলিসি রিভাইস করা প্রয়োজন।
আবার পলিসি মেকিং, রুটিন রিভিশন (মডিফিকেশন/এডিশন/অমিশন) সবই যাবে গোল্লায়, যদি তা কাজে পরিণত করা না হয়।

iii. Tools and techniques: মানুষ যখন সাইবার সিকিউরিটি নিয়ে শুনে, অনেকেই প্রথমেই বলে এমন যে, "ভাই! ট্যুলগুলো কী?" কিংবা, "ভাই টেকনিক টা কী?" মানে অনেকটা এমন যে, নাম্বার না চিনেই ট্রিগোমেট্রি করতে চাওয়া, কিংবা লেটার না চিনেই নভেল লিখতে চাওয়া।
আসলে এই ট্যুলস আর টেকনিক আসে সবার শেষে।

মানে এই McCumber's Cube এর নয় নাম্বারে রাখা হইছে ট্যুলস এন্ড টেকনিকস। আর বাকি আটটা কম্পোনেন্ট আলোচনা করা হইছে এটার আগে।

এর অবশ্যই কারন আছে।

কারন, দুই-চারটা ভিডিও দেখে, বা আট-দশটা আর্টিকেল পড়েই কয়েকটা ট্যুল চালানো শেখা যায়। কিন্তু সেই ট্যুল ইউজ করে কীভাবে সত্যিকার উপকার পাওয়া যাবে, সেটা তো আর এতো সহজে শেখা যায় না।

মানে, প্রোপার ফাউন্ডেশন ছাড়া বিল্ডিং দাড় করায়া দিলে যা হয় আরকি!

### Related

আরো জানতে চাইলে ঢু মারতে পারেন >

উইকিপিডিয়া > [McCumber Cube](https://en.m.wikipedia.org/wiki/McCumber_cube)
